---
title: O mně | Adam Bušina | Fotograf
hero_heading: O mně
hero_background_image: /assets/images/uploads/img2-5241-4-scaled.jpg
gallery_cta_label: Zobrazit galerii
gallery_cta_link: /galerie
contact_cta_label: Kontaktujte mě
contact_cta_link: /kontakt
---
## Začalo to vášní pro zachycení okamžiků

Fotit jsem začal ještě před rokem 2019, tehdy jen s telefonem. Už tehdy mě bavilo hledat krásu v detailech kolem sebe. V roce 2019 jsem poprvé vzal do ruky zrcadlovku a okamžitě věděl, že tohle je moje cesta. Moje první fotky nebyly dokonalé, ale nevzdal jsem se. Neustále jsem se učil, zlepšoval a brzy si pořídil vlastní profesionální vybavení. Tato prvotní vášeň, kterou jsem několik let zpět v sobě objevil, je něco, co se snažím dodnes předávat ve svých fotografiích všem klientům, se kterými spolupracuji. 

## Od prvních zakázek k profesionálním projektům

Rychle jsem pochopil, že focení není jen koníček, ale způsob, jak přinášet hodnotu ostatním. Začal jsem jako kameraman pro YouTube tvůrce a fotograf e-sport týmu. Tam jsem se naučil rychle reagovat a zachytit energii okamžiku. Od té doby fotím nepřetržitě – ať už přírodu, město nebo velké události. Vždy se snažím vytvořit snímky, které mají svůj příběh.

V roce 2024 jsem dostal možnost fotit na festivalu Hrady CZ, kde jsem zachytil nejen vystoupení velkých hudebních jmen, ale i atmosféru plnou emocí. Právě tento zážitek mě utvrdil v tom, že miluji reportážní fotografii, kde se dění neustále mění a je potřeba reagovat v reálném čase.

Dnes se soustředím hlavně na fotografování společenských akcí. Maturitní plesy, firemní večírky, svatby a další události plné emocí a neopakovatelných momentů tvoří velkou část mé práce. Každý snímek beru jako způsob, jak zachytit nejen vizuální stránku okamžiku, ale i jeho atmosféru a jedinečný příběh.

## Váš příběh, zachycený s citem a profesionalitou

Tohle byl můj příběh – cesta, která mě dovedla k tomu, co dělám dnes. Ale tady jde především o vás. O vaše akce, vaše vzpomínky a příběhy, které mohu ve fotografiích zhmotnit. Rád zachytím okamžiky, ke kterým se budete chtít vracet.
